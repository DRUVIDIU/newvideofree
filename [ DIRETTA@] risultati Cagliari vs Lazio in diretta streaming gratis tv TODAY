Cagliari
Squadra avversaria
Lazio
Il “Monday night” dell’Unipol Domus Arena proverà ad alleviare i dolori casalinghi di una Lazio che nei turni interni di campionato sembra non saper più vincere, mancando la vittoria davanti al pubblico amico da oltre due mesi in Serie A. Dopo l’indolore battuta d’arresto contro il Braga – che non ha pregiudicato il primo posto nel maxi girone di Europa League e la relativa qualificazione diretta agli ottavi – i biancocelesti cercano il bottino pieno in Sardegna per rientrare in quella zona Champions allontanatasi in seguito ai risultati altalenanti conseguiti nelle ultime settimane. Di fronte alla squadra di Baroni, un Cagliari ripartito con slancio in questo 2025 (sette punti nelle prime quattro gare) e risalito dopo i quattro k.o. incassati nel mese di dicembre. Gli isolani dovranno anche sfatare un tabù: in Serie A non battono la Lazio da diciannove incontri, sedici dei quali persi tra cui gli ultimi cinque in casa, segnando tre reti e subendone dodici.

Cagliari-Lazio, le scelte di Nicola
L’allenatore degli isolani – privo di Luvumbo – ha annunciato novità, ma con ogni probabilità non in una difesa davanti a Caprile che dovrebbe ricalcare quella vista nelle ultime due uscite, con Zappa e Obert laterali più la coppia centrale formata da Mina e Luperto. Possibile variazione sul tema a centrocampo, con Adopo e Makoumbou che si candidano a rilevare Marin e Deiola. In avanti Gaetano favorito nel ballottaggio con Viola per supportare Piccoli di punta, sugli esterni la maglia da titolare dovrebbe finire sulle spalle di Felici e Zortea.


Rimani sempre aggiornato su Cagliari
PROVA L'APP DEI TIFOSI....E' GRATIS

Scarica
Cagliari-Lazio, le scelte di Baroni
Il tecnico biancoceleste sarà costretto a rinunciare ancora a Lazzari, Patric, Nuno Tavares e Vecino, ma sono sotto osservazione anche le condizioni di Pellegrini e Guendouzi. Il primo potrebbe essere avvicendato da Hysaj, schierato a destra con Marusic spostato a sinistra in una difesa che sarà diretta in mezzo da Gila e Romagnoli, il secondo dovrebbe tornare titolare nel cuore della mediana al fianco di Rovella con Dele-Bashiru come eventuale alternativa. In avanti non sono annunciate grosse modifiche con il rientro sulla trequarti del terzetto Isaksen-Dia-Zaccagni - risparmiato in Portogallo nel match di Europa League - a supportare Castellanos al centro del versante offensivo. Tra i pali torna Provedel.

Cagliari-Lazio, le probabili formazioni
Cagliari (4-2-3-1): Caprile, Zappa, Mina, Luperto, Obert, Makoumbou, Adopo, Zortea, Gaetano, Felici, Piccoli. All. Nicola

Lazio (4-2-3-1): Provedel, Marusic, Gila, Romagnoli, N. Tavares, Guendouzi, Rovella, Isaksen, Dia, Zaccagni, Castellanos. All. Baroni


Con la promo Voglia di Vacanza MSC risparmi fino al 30%. Prenota ora!
Sali a bordo!
Contenuto Sponsor
Cagliari-Lazio, dove vedere la partita in tv e streaming
La partita Cagliari-Lazio, in programma lunedì 3 febbraio con inizio alle 20.45 all’Unipol Domus Arena di Cagliari, sarà trasmessa sia da Dazn che da Sky. Per seguire il match su Dazn si potrà utilizzare l'apposita app scaricabile su Smart tv, tablet, smartphone e pc o le televisioni collegate a TimVisionBox, console Playstation 4/5 o Xbox (One, One S, One X, Series X, Series S) o, ancora, ad un dispositivo Amazon Fire TV Stick o Google Chromecast. Su Sky la sfida sarà visibile sui canali Sky Sport Calcio (numero 202, 240 e 249 del satellite, numero 473 e 483 digitale terrestre), Sky Sport 4K (numero 213 del satellite) e Sky Sport (numero 251 del satellite). La gara sarà inoltre fruibile in streaming su SkyGo, disponibile anche su dispositivi mobili dopo aver scaricato l'apposita app.

© Riproduzione riservata

Today
Redazione
02 febbraio 2025 18:24
Si parla di
cagliari
lazio
serie a


--
Cagliari-Lazio, dove vedere la partita in tv e streaming: le probabili formazioni
https://www.today.it/sport/calcio/cagliari-lazio-notizie-formazioni-diretta-tv-streaming-oggi.html
© Today
