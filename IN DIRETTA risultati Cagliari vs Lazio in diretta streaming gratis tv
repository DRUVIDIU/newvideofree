
Il Cagliari per la salvezza, la Lazio per la Champions. Storie opposte, stesso mood. I sardi sono in cerca di riscatto dopo il brutto ko di Torino e contro i biancocelesti proveranno ad affidarsi alla spinta dell’Unipol Domus per provare a strappare punti come già accaduto in casa contro Roma e Milan. La Lazio, invece, deve difendere il quarto posto in campionato. Arriva da due sconfitte di fila tra Serie A ed Europa League e in Sardegna vuole riprendere la marcia. Dalla pesante sconfitta dell’Olimpico contro l’Inter (0-6) prima di Natale qualcosa si è inceppato nella macchina perfetta di Marco Baroni che da allora ha portato a casa appena due vittorie in sei giornate, entrambe in trasferta contro due squadre in lotta per non retrocedere (Lecce e Verona, ndr).

Diretta tv e streaming Cagliari-Lazio
· Partita: Cagliari-Lazio

· Data: Lunedì 3 febbraio 2025


· Dove: Unipol Domus (Cagliari)

· Orario: 20:45

· Canale TV: DAZN (canale 214 del satellite), Sky Sport Calcio (numero 202 e 249 satellite, 473 e 483 digitale terrestre), Sky Sport (numero 251 satellite), Sky Sport 4K (numero 213 satellite)

· Streaming: DAZN, Sky Go, Now

· Competizione: 23ª giornata di Serie A 2024/25

Chi arbitra Cagliari-Lazio
La terna arbitrale e Var di Cagliari-Lazio è cosi composta:

· Arbitro: Manganiello

· Assistenti: Berti-Cipressa

· IV ufficiale: Monaldi

· VAR: Paterna-Abisso

Probabili formazioni Cagliari-Lazio
Nicola deve fare ancora i conti con l'assenza di Luvumbo. Sarà ancora Felici a sostituire l'angolano sulla trequarti di sinistra. In mezzo, alle spalle di Piccoli, solito ballottaggio Gaetano-Viola col secondo favorito, a destra confermatissimo Zortea. Davanti alla difesa dovrebbero trovare spazio Makoumbou e Adopo. Nella Lazio i dubbi di Baroni riguardano le fasce dove a spuntarla dovrebbero essere Hysaj e Marusic con Gila e Romagnoli al centro. In mediana rientrano Rovella e Guendouzi. In attacco Isaksen, Dia e Zaccagni alle spalle di Castellanos.

Probabile formazione Cagliari (4-2-3-1): Caprile; Zappa, Mina, Luperto, Obert; Makoumbou, Adopo; Zortea, Viola, Felici; Piccoli. All. Nicola.

Probabile formazione Lazio (4-2-3-1): Provedel; Marusic, Gila, Romagnoli, Pellegrini; Guendouzi, Rovella; Isaksen, Dia, Zaccagni; Castellanos. All. Baroni.

Dove vedere Cagliari-Lazio in TV
La partita tra Cagliari e Lazio verrà trasmessa in co-esclusiva sia su DAZN (anche sul canale 214 di Sky sottoscrivendo l'abbonamento), che su Sky sui canali Sky Sport Uno (numero 201 del decoder), Sky Sport Calcio (202), Sky Sport 4k (213) e Sky Sport (251).

Per vedere la gara in tv è possibile collegare la propria smart tv a internet ed effettuare l’accesso sull’applicazione della piattaforma. Se non si ha una smart tv è possibile installare l’app su tutte le console da gioco come Playstation e Xbox o dispositivi come Amazon Fire Stick, Timvision Box, Google.

Cagliari-Lazio in diretta Streaming

Per vedere la partita in streaming, DAZN permette la visione anche sul proprio sito ufficiale. Mentre per gli abbonati Sky c’è a disposizione la piattaforma Sky Go. Basterà collegarsi da pc o dispositivi mobili come smartphone e tablet. Il match sarà visibile anche su Now il servizio di streaming live e on demand di Sky.

Pronostici Cagliari-Lazio

Lazio ovviamente favorita nella sfida dell'Unipol Domus. La vittoria dei biancocelesti paga 2.00, mentre il successo interno del Cagliari vale 3.90, col pareggio a 3.55. Entrambe le squadre potrebbero far gol, per questo il Gol è quotato 1.65, mentre c'è molta incertezza sul numero di reti con Under e Over 2.5 alla pari (1.85).

